Зацвіла в долині 
Червона калина; 
Ніби засміялась 
Дівчина-дитина. 
Любо, любо стало! 
Пташечка зраділа
I защебетала... 
Почула дівчина, 
І в білій свитині 
З біленької хати 
Вийшла погуляти
У гай на долину.
І вийшов до неї 
З зеленого гаю 
Козак молоденький:
Цілує, вітає, −  
За руки хватає.
І йдуть по долині 
Тихою-ходою 
І йдучи співають,
Як діточок двоє;
Під тую калину 
Прийшли, посідали − 
І поцілувались...
Якого-ж ми раю 
У Бога благаєм?